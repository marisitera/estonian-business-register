---
---
# Eesti äriregister - Kasutusjuhend

Eesti äriregistri äpp lisab Business Central-i kliendi ja hankija andmetele uue välja **Registreerimisnr.** ning funktsionaalsuse **Äriregistri päring**.

## Äriregistri päring

Äriregistri päring võimaldab teha tasuta päringuid e-äriregistri infoteenustest „Ettevõtja rekvisiitide teenus“ ja „E-arve registri teenus“.

Päringute tegemiseks tuleb sõlmida päringusüsteemide kasutamise leping. Lepingu info: [http://www.rik.ee/et/e-ariregister/lepinguinfo](http://www.rik.ee/et/e-ariregister/lepinguinfo)

E-äriregistrist päritakse järgmised andmed:

-   Ärinimi
-   Aadress (Tänav, Asula/linn, Maakond, Postiindeks)
-   Registreerimisnumber
-   KM registreerimisnumber
-   Esitatud majandusaasta aruannete viimased kolm aastanumbrit
-   Link ettevõttele äriregistri teabesüsteemis
-   E-arve teenusepakkuja

## Kuidas seadistada äriregistri päring

Avage **Äriregistri seadistus** ning seadistage:

-   Äriregistri teenuse URL - sisestage äriregistri veebiteenuse aadress. Näiteks: [https://ariregxmlv6.rik.ee/](https://ariregxmlv6.rik.ee/)
-   Rekvisiitide teenuse kasutajanimi - sisestage oma lepinguline kaustajanimi.
-   Rekvisiitide teenuse parool - sisestage oma lepinguline parool.
-   E-arve saatmisprofiil - juhul, kui väljastate e-arveid, valige Dokumendi saatmise profiil, mida soovite määrata neile klientidele, kellel on e-arve vastuvõtu võimekus.
-	Vaike riigi/regiooni tähis - valige väärtuseks "EE".

Kui valite **Rakenda vaikeseaded**, siis määratakse automaatselt **Vaike riigi/regiooni tähiseks** "EE" ja  täidetakse **Äriregistri teenuse URL** Eesti äriregistri leheküljega.
Kui **Vaike riigi/regiooni tähis** on "EE" siis kliendi/hankija/kontakti aadressi kuvatakse **Riigid/regioonid** loendi seadistuse "EE"alusel.
Kui te ei soovi kliendi/hankija/kontaktikaardil aadressi kirjelduses näha linnaosa, muutke äriregistri seadistuses aktiivseks valik **Eemalda linnaosa linna infost**.

## Kuidas kasutada äriregistri päringut

Äriregistri päringut saab kasutada:

1.  Masspäringu aruandena, mis võrdleb kliendi ja hankija (või kontakti) andmeid äriregistriga ning näitab või uuendab erinevused. Aruannet saab seadistada ka tööjärjekorra all korduva tööna. Tegevus võrdleb ja uuendab väljad:
    -   Registreerimisnr.
    -   KM reg. nr.
    -   Dokumendi saatmise profiil - võimadab määrata e-arve profiili neile klientidele, kes on e-arve registris.
2.  Detailpäringuna uue kliendi/hankija/kontakti loomiseks või olemasoleva kliendi/hankija/kontakti andmete kontrollimiseks ja uuendamiseks.

**Masspäringu** kasutamiseks avage Klientide või Hankijate loend. Soovi korral rakendage filtrid ning käivitage tegevus **Uuenda andmed äriregistrist**. Avanevas päriguaknas määrake, kas soovite, et väljund näitab erinevusi või ka uuendab andmed. Juhul, kui kliendil või hankijal on Registreerimisnr. täitmata, siis päritakse andmeid nime järgi, millest on eemaldatud ’OÜ’ ja ’AS’. Juhul, kui masspäring mõnda ettevõtet äriregistrist ei leidnud (n. kuna nimekuju erineb) või leidis mitu vastet, siis saate nende puhul kasutada detailpäringut, mis võimaldab otsitavat nime korrigeerida ja tulemuste hulgast õige vaste valida.

**Detailpäringu** kasutamiseks avage Kliendid või Hankijad või Kontaktid, redigeerige mõnda olemasolevat ettevõtet või looge uus, millele määrake **Nr.** Seejärel käivitage tegevus **Päri äriregistrist**, mis avab Äriregistri päringu akna.
NB! Kontaktide puhul sab pärida andmeid äriregistrist vaid juhul kui kontakti **Liik** on "Ettevõte". Päring ei ole aktiivne kui kontakti liik on "Isik"

## Äriregistri päringu aken

Windows kliendis akna esmakordsel avamisel peitke nupurida, et saada aknasse rohkem tööruumi. Selleks tehke hiire paremklikk nupureal ning valige Ahenda linti.

Sisestage ettevõtja **Otsitav nimi** ja/või **Otsitav reg.number**, mille peale teostatakse päring e-äriregistrisse ning kuvatakse leitud tulemused. Vajadusel korrigeerige otsitavat nime.

Soovitud tulemuse leidmisel, klikkige ettevõttele.

Akna alumisel paremal osal kuvatakse ettevõtte andmed Business Central-is ning nende kõrval vasakul ettevõtte andmed äriregistris.

Äriregistrist leitud andmete kasutamiseks Business Central-i andmete täitmiseks või uuendamiseks, klikkige soovitud väljade või välja **Vali kõik** järel olevaid nuppe.

Vajadusel saate andmeid redigeerida. Andmete salvestamiseks kliendi/hankija/kontakti kaardile klikkige **OK**.

----------

Täpsema info saamiseks, palun võtke ühendust ühega partneritest:

[http://www.dynamicspartners.ee](http://www.dynamicspartners.ee/)
